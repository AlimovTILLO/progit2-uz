[preface]
== Кириш

Сиз Git ҳақида ўқиб ҳаётингизни бир қанча соатини сарфлайсиз. Келинг бир қанча дақиқаларни сиз нималарни олишингизни тушунтиришга ажратамиз. Бу ерда китобнинг 10 та бўлими ва 3 иловасининг қисқача таърифлари келтирилган.

*1 бўлимда* биз Талқинларни Бошқариш Тизими (VCS) ва Git ҳақида бошланғич маълумотларни келтирдик. Ҳеч қандай техникасиз, Git аслида нима ўзи, нима учун дунёда шунча талқинларни бошқариш тизими бўлсада у яратилди, уни бошқа талқинларни бошқариш тизимидан фарқи нимада ва нима учун жуда кўп одамлар уни ишлатишади каби саволларга жавоб берамиз. Сўнгра биз агарда сизни тизимингизда Git ўрнатилмаган бўлса, қандай қилиб биринчи бор уни юклаб олиш ва созлаш кераклигини тушунтирамиз.

*2 бўлимда* биз сиз дуч келадиган 80% ҳолатларда Git ни қандай ишлатиш кераклиги ҳақидаги - Git ни қўллаш асосларига ўтамиз. Бу бўлимни ўқиб чиққанингиздан кейин сиз омборларни клонлаштиришингиз, лойиҳадаги ўзгаришларни кўришингиз, файлларни ўзгартириш ва уларни бошқаларга тақдим этиш ишларини бажара олишингиз мумкин. Агар шу вақтда китоб ўз-ўзидан ёниб кетса, сиз яна бир нусхага отланганингизда Git билан танишиш учун кетказган вақтингизни етарли даражада баҳолай оласиз. 

*3 бўлим* Git да кўпинча Git нинг киллер-фичи деб изоҳланадиган тармоқланиш модели ҳақида. Бу ердан сиз оддий пакетлардан Git ни нима ажратишини билиб оласиз. Бўлимни ўқиб бўлгач Git сизни ҳаётингизга кириб келганга қадар қандай яшаган эканлигингизни ўйлаб кўриш учун сизга яна бир оз вақт керак бўлади.

*4 бўлим* Git серверда қандай ишлашини изоҳлайди. Ушбу бўлим сизларни ораларингиздан кимдир Git ни компания ичида ёки ўзининг шахсий серверида биргаликда ишлаш учун созлашни амалга оиришни хоҳлаганлар учун. Агарда сиз серверни бошқа бировникида ушлаб туришни режалаштираётган бўлсангиз биз шунингдек хостингларни турли хил созлашларини ҳам таҳлил қиламиз.

*5 бўлимда* биз мумкин бўлган барча тақсимланган иш жараёнларини батафсил қараб ва уни Git билан қандай бирлаштиришни кўриб чиқамиз. Ушбу бўлимдан кейин сиз узоқ масофадаги кўп омборлар устида ишлаш, Git билан почта орқали ишлаш, бир қанча узоқ масофадаги тармоқлар ва патчлар билан жанглер машқларини олиб борадиган даражада усталик билан ишлаш уддасидан чиқа оладиган бўласиз.

*6 бўлим* GitHub хостинги ва унинг ускуналари ҳақида. Биз рўйҳатдан ўтишни, сўнг қайд этилган маълумотларни бошқаришни, Git омборларини яратиш ва улардан фойдалнишни, қандай қилиб бошқалар лойиҳаларига ҳисса қўшишни ва қандай қилиб бошқалардан шахсий лойиҳаларга ҳиссаларни қабул қилишни ва шунингдек GitHub ни дастурий интерфейсини ва сизни ҳаётингизни енгиллаштирувчи кўпгина бошқа майда нарсаларни муҳокама қиламиз.

*7 бўлим* Git нинг қўшимча командалари ҳақида. Бу ерда чўчитувчи команда бўлмиш reset, багларни топиш учун бинар қидирув тизимларини қўллаш, тарихни таҳрирлаш, кодларни кузатиш ва бошқа кўпгина қизиқ мавзулар ёритиб берилади. Ушбу бўлимда сиз Git нинг ҳақиқий устаси бўласиз.

*8 бўлим* Git муҳитини ўзини созлаш ҳақида бўлиб, унда сизни ўзингиз хоҳлагандай ишлашингиз учун берилган сиёсатни қўлловчи ёки кенгайтирувчи, муҳитнинг махсус созлашларини қўллашни юритувчи скриптларни кўриб ўтамиз. Бундан ташқари биз сиз белгилаб берган сиёсатни фиксирлашларга мос ҳолда амалга оширувчи шахсий скриптлар тўплами ҳақида гаплашамиз.

*9 бўлим* Git ва бошқа талқинларни бошқариш тизимларини таҳлил қилади, шунингдек Git ни Subversion (SVN) талқинларни бошқариш тизими дунёсида қўллашни ва бошқа талқинларни бошқариш тизимидаги лойиҳаларни Git га кўчириш масаласини кўриб ўтади. Кўпгина ташкилотлар ҳади-ҳамон SVN ни ишлатишади ва ҳеч нарсани ўзгартиришни хоҳлашмайди, бироқ шу дамда сиз Git нинг тўлиқ қудратини англайсиз ва ушбу бўлим сизни олдингидай SVN сервер билан ишлашингизга тўғри келганда нима қилиш кераклигини ўргатади. Шунингдек, биз агар сиз ҳаммани хулосавий қарорга кўндира олган бўлсангиз, бошқа бир қанча тизимлардан лойиҳаларни қандай импорт қилиш кераклигини гапириб берамиз.

*10 бўлим* Git ичига чуқурроқ кириб боради. Энди сиз Git ҳақида ҳамма нарсани билган ва у билан моҳирона бошқара оладиган вақтингизда йўлда давом этиб, Git ни ўз объектларини қандай сақлашини, объектив модель нималигини, пакетлар файли нимадан ташкил топганлигини, сервер протоколлари қанақалигини ва бошқа кўпгина саволларни ўрганиб чиқиш мумкин. Китобнинг барча жойларидан агар сиз батафсидл маълумотларга эга бўлишни хоҳласангиз биз ушбу бўлимга мурожаатлар бериб борамиз. Агар сизга бизларга каби техник амалга ошириш қизиқ бўлса унда эҳтимол сиз айнан ўнинчи бўлимдан бошлашни хоҳларсиз. Буни сизни ихтиёрингизда қолдирамиз.

*A иловада* биз Git ни бошқа муҳитларда қўллаш мисолларини кўриб ўтамиз, шубҳасиз мумкин бўлган Git ни ишлатиб кўришга турли хил интерфейслар ва яратувчи унсурлар вариантларини таҳлил қиламиз. Агар сиз Git ни командалар сатрида, Visual Studio ёки Eclipse да ишлатишга қизиқаётган бўлсангиз бу ерга қаранг.

*B иловада* биз скриптларни ва libgit2, JGitВ лар ёрдамида Git учун кенгайтмалар яратишни ўрганамиз. Агар сиз мураккаб ва тезкор ускуналарни ёзишга қизиқиб қолган бўлсангиз ва сизга Git га қуйи даражадаги ҳуқуқ керак бўлса бу ерда у қандай кўриниши ёзилган.

Ва ниҳоят *C иловада* Git нинг барча асосий командалари орқали юриб чиқамиз ва китобнинг қаерида нима учун ишлатилганлигини ёдга оламиз. Агар сиз китобнинг айни қайси жойларида Git команда қўлланилишини билишни хоҳласангиз бу ерга қарашингиз мумкин.

Қани бошладик бўлмаса!
